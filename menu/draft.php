
                <div class="section-name"> Draft </div>
                    <br>
                    Každú poslednú sobotu v sezóne sa uskutoční <a href="https://www.hockeyarena.net/sk/index.php?p=manager_youth_school_form.php">draft Hockey Areny</a> . To je skvelá príležitosť "draftovať" jedného kvalitného juniora do svojho hokejového mužstva! 
                    <br><br> 
                    Počas celej sezóny môžeš hodnotiť a skúmať hráčov v drafte a
                    určovať ich prioritu až do uzávierky draftu v poslednú stredu v sezóne. Hráčov môžeš preskúmať vopred, ale tieto prieskumné pokusy sú spoločné pre draft a pre normálnu juniorskú prípravku, takže ich používaj opatrne. 
                    <br><br> 
                    Musíš si vybrať aspoň jedného hráča, aby si mal šancu aspoň jedného dostať a musíš si vybrať 16 hráčov, aby si jedného dostal naisto. Najlepšie je vybrať si 16 hráčov a zoradiť ich podľa vlastného uváženia - navrch toho najlepšieho a
                    postupne až nadol toho najhoršieho. 
                    <br><br>
                    <b> Na konci sezóny sa celý draft automaticky vyhodnotí a tvoj získaný hráč (podľa poradia tvojho mužstva a výberu hráčov) sa presunie do juniorskej prípravky. </b>
                    <br><br> 
                    Pri vyhodnotení draftu dostane každé mužstvo svoje hodnotenie, vypočítané podľa 'hodnoty' hráčov, ktorí boli povýšení do mužstva
                    z juniorky počas predchádzajúcich 280 dní – a zatiaľ nie sú na dôchodku, a podľa celkového počtu hráčov 'vytiahnutých' do juniorskej prípravky počas predchádzajúcich 70 dní. 
                    Toto sa týka iba juniorov, ktorých draftové skóre je vyššie ako 0. Vyššia hodnota hráčov znižuje pozíciu mužstva v drafte, vyšší počet vytiahnutých hráčov zvyšuje pozíciu mužstva v drafte. 
                    Pod draftovou tabuľkou je možné si pozrieť zoznam hráčov, ktorí zhoršujú pozíciu mužstva v drafte – <a href="https://www.hockeyarena.net/sk/index.php?p=manager_youth_school_nurselings.inc">Zoznam hráčov, ktorí zhoršujú pozíciu mužstva v drafte</a>
                    <br><br> 
                    Hodnota jednotlivých hráčov sa počíta z ich kvality, potenciálu a veku v čase povýšenia. Takže povýšenie hráča s kvalitou 95 % a potenciálom 71 % v 18 rokoch
                    zhorší pozíciu mužstva v drafte menej ako hráč s rovnakou kvalitou 95 %, ale vyšším potenciálom 94 %, alebo v nižšom veku 17 rokov. Prehľad skóre podľa kvality a potenciálu juniorov sa nachádza v 
                    menu <a href="https://www.hockeyarena.net/sk/index.php?p=manager_youth_school_stats.inc">Mužstvo - Juniorská prípravka - Štatistiky</a>.
                    <br><br>
                    <b> Poznámka: Umiestnenie v drafte bude obrátené - mužstvo ktoré počas sezóny dostane zo svojej
                    juniorskej prípravky najhorších hráčov, bude v drafte vyberať ako prvé!!! </b>
                    <br><br> 
                    Draftovaní hráči budú mať počiatočnú skúsenosť. 
                    <br><br>
                    <b> Minimálna draftová hodnota hráča je 11%, všetky nižšie hodnoty sa automaticky budú rovnať 0%. </b>
                    <br><br> 
                    V aktuálnom drafte sú skryté mená a talent hráčov. Talent a meno hráčov v drafte bude známy iba u plne preskúmaných hráčov. 
                    <br><br>
